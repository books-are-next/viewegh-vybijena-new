<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>vybíjená-43</title>
  <link href="../Styles/vybjen_idstyles.css" rel="stylesheet" type="text/css" />
</head>

<body id="vyb-jen-" xml:lang="cs-CZ">
  <div>
    <p class="MLP-uroven2-kapitola" id="toc_marker-42">JEFF</p>

    <p class="MLP-text-bez1radku">Kamkoli s&nbsp;Evou po svatbě přijede&nbsp;– na návštěvu ke známým, na chatu, na dovolenou k&nbsp;moři&nbsp;– vždycky tam jsou. <span class="MLP-znak-kurziva-11b">Malí nápadníci</span>. Takhle jim Eva říká. Nejčastěji je jim tak pět až deset. Když Evu poprvé spatří, dlouze na ni civí s&nbsp;otevřenou pusou&nbsp;– a&nbsp;během následujících dvou minut se do ní bezhlavě zamilují. Od té chvíle se od ní nehnou. Nechají si přinést pastelky a&nbsp;nakreslí pro ni ten nejkrásnější obrázek, jaký dovedou. Když musí Eva na záchod, jdou s&nbsp;ní a&nbsp;čekají oddaně přede dveřmi.</p>

    <p class="MLP-text">„Alespoň doufám,“ říká kysele Jeff.</p>

    <p class="MLP-text"><span>Na každé vycházce Evu popadnou za ruku a&nbsp;už ji nepustí. Jeffa odstrkují a&nbsp;schválně se mu pletou pod nohy. Když chce Evě něco říct, skáčou mu do řeči. Když chce Evu na pláži namazat krémem, vytrhnou mu ho z&nbsp;ruky a&nbsp;udělají to sami. Když se chce s&nbsp;Evou konečně pomilovat, zjistí, že v&nbsp;posteli na jeho místě už spí Sebastián. Jeff je sice formálně Evin manžel, ale to mu v&nbsp;danou chvíli není nic platné&nbsp;– nyní je Eva pouze Sebastiánova. Příště to bude Ríša. Nebo Pavlík. Nebo nějaký jiný zmetek. S&nbsp;předstíranou, potměšilou dětskou nevinností se budou k&nbsp;jeho ženě tulit, sedat si jí na klín, opírat si jí hlavu o&nbsp;prsa, a&nbsp;dokonce ji i&nbsp;</span><span class="MLP-znak-kurziva-11b">líbat</span><span>. Rodičům, babičkám, strýčkům a&nbsp;dalším příbuzným se to zdá roztomilé; Jeffovi to připadá</span> <span class="MLP-znak-kurziva-11b">nechutné</span><span>. Navenek se usmívá spolu s&nbsp;ostatními, ale v&nbsp;hloubi duše ty malé parchanty nenávidí&nbsp;– stejně jako oni jeho. Odmítají jít na houby, pokud nepůjde i&nbsp;</span><span class="MLP-znak-kurziva-11b">teta Eva</span><span>. Odmítají lyžovat, jestliže s&nbsp;nimi</span> <span class="MLP-znak-kurziva-11b">teta Eva</span> <span>nebude jezdit na lanovce. Odmítají jít spát, dokud jim</span> <span class="MLP-znak-kurziva-11b">teta Eva</span> <span>nepřečte pohádku. Dostávají hysterický záchvat, když vedle ní nemohou sedět, a&nbsp;Jeff jim musí uvolnit místo.</span></p>

    <p class="MLP-text">„Jsou to normální citoví vyděrači!“ tvrdí Evě, když se po návratu ze sjezdovky v&nbsp;pokoji převlékají. „Copak to nikdo nevidí? Nechápu, že jim to všichni žerete.“</p>

    <p class="MLP-text">Na dveře už opět kdosi klepe: na chodbě stojí další metrový nápadník. Jeff se odhodlaně postaví mezi zárubně.</p>

    <p class="MLP-text">„Půjde hrát teta Eva pexeso?“</p>

    <p class="MLP-text">Chlapec se snaží nahlédnout dovnitř; Jeff ho musí odstrčit rukou.</p>

    <p class="MLP-text">„To rozhodně nepůjde,“ říká bez úsměvu. „<span class="MLP-znak-kurziva-11b">Teta Eva</span> pexeso upřímně nesnáší. <span class="MLP-znak-kurziva-11b">Tetě Evě</span> se z&nbsp;pexesa dělá na zvracení.“</p>

    <p class="MLP-text">„Ty lžeš!“</p>

    <p class="MLP-text">Ten prevít mu proklouzne mezi nohama, vběhne do pokoje a&nbsp;skočí polonahé Evě do náruče.</p>

    <p class="MLP-text">Eva se směje.</p>
  </div>
</body>
</html>
