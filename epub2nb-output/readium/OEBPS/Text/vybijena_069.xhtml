<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>vybíjená-66</title>
  <link href="../Styles/vybjen_idstyles.css" rel="stylesheet" type="text/css" />
</head>

<body id="vyb-jen-" xml:lang="cs-CZ">
  <div>
    <p class="MLP-uroven2-kapitola" id="toc_marker-65">HUJEROVÁ</p>

    <p class="MLP-text-bez1radku">Z&nbsp;toho strašlivého nonstopu se vyhrabeme teprve po sedmé, a&nbsp;než se dostanu domů, je osm. Boris už dělá dětem v&nbsp;mikrovlnce kakao. Připomenu si, jak táta loni v&nbsp;létě spolu s&nbsp;mikrovlnným ohřevem omylem zapnul i&nbsp;gril, takže plastová miska, do níž jsem mu nachystala oběd, se žárem zbortila a&nbsp;jídlo se připeklo na skleněný talíř na dně. Od té doby si veškeré jídlo ohříval výlučně na plynovém sporáku. Mobilní telefon rovněž odmítl. Do jedenadvacátého století se nehodil&nbsp;– jako by ty tři roky přesluhoval. Airbagům a&nbsp;systémům ABS se posmíval (natožpak reflektorům, které se při pohybu volantu natáčejí po směru jízdy). Jeho svět, to byl autobus s&nbsp;přívěsem, telefon s&nbsp;kruhovým číselníkem a&nbsp;těžký hranatý radiomagnetofon Grundig. V&nbsp;posledních letech mi připadal jako ti staříci, které si občas moji klienti&nbsp;– bezpochyby vedeni ušlechtilou vůlí&nbsp;– berou s&nbsp;sebou do svých nových dvougeneračních bytů a&nbsp;kteří pak bloudí mezi vším tím minimalistickým designem, zmateně hledí na futuristické vodovodní baterie a&nbsp;marně hledají kohoutek.</p>

    <p class="MLP-text">„Ááá, už jsme doma,“ říká Boris naoko nakvašeně. „A&nbsp;smrdíme jak fabrika na tabák.“</p>

    <p class="MLP-text">Sebevědomí, které jsem mu kdysi vypiplala jako choulostivou květinku, nyní úspěšně používá proti mně. Poučuje, kritizuje a&nbsp;dobírá si mě. Před dvanácti lety se mě bál, dneska má ze mě legraci. Je bez mindráků&nbsp;– stejně jako já (tak dlouho jsem je před ním a&nbsp;před dětmi musela skrývat, až jsem je ztratila; vím sice, že to hluboké, jaksi zásadní sebepochybování někde uvnitř pořád je, ale nemám potřebu po něm pátrat). Věřili byste, že v&nbsp;mé přítomnosti dokonce flirtuje se ženskými? Když se vlažně bouřím, s&nbsp;ironickou převahou mi vysvětluje, jak se věci v&nbsp;životě mají. Sděluje mi životní pravdy, které jsem mu kdysi odhalila já, a&nbsp;on si je zdarma přivlastnil&nbsp;– nevadí, já jsem to většinou zase odposlouchala od Toma. <span class="MLP-znak-kurziva-11b">Mít rád neznamená vlastnit.</span></p>

    <p class="MLP-text">Dvakrát mi byl nevěrný, ale celý rok, co umíral táta, se nehnul z&nbsp;domu, psal s&nbsp;dětmi úkoly, hrál si s&nbsp;nimi, nakupoval, vařil a&nbsp;v&nbsp;noci se mnou zůstával vzhůru a&nbsp;podával mi papírové kapesníky. Nikdy bych nevěřila, že budu schopna milovat někoho, kdo nosí tvídové kloboučky, <span class="MLP-znak-kurziva-11b">nenávidí</span> vietnamské trhovce a&nbsp;<span class="MLP-znak-kurziva-11b">zbožňuje</span> Helenu Vondráčkovou&nbsp;– ale stalo se. Obejmu ho.</p>

    <p class="MLP-text">„Mám tě ráda, Borisi. Víš to?“</p>

    <p class="MLP-text">„A&nbsp;máme ji pořád jak z&nbsp;praku!“ usmívá se spokojeně.</p>

    <p class="MLP-text">Přibíhá Lukáš, ještě je v&nbsp;pyžamu. Vidím, že mě chce políbit, a&nbsp;tak se shýbnu a&nbsp;nastavím tvář. Andulka kolem mě naopak projde bez pozdravu.</p>

    <p class="MLP-text">„Nazdar.“</p>

    <p class="MLP-text">Žádná odpověď.</p>

    <p class="MLP-text">„Copak je?“ ptám se.</p>

    <p class="MLP-text">Boris počká, až si Andulka vezme kakao a&nbsp;zavře za sebou dveře dětského pokoje.</p>

    <p class="MLP-text">„Připadá si <span class="MLP-znak-kurziva-11b">hnusná</span>,“ šeptá.</p>

    <p class="MLP-text">Lukáš se škodolibě zakření.</p>

    <p class="MLP-text">„To nic,“ říkám vesele, „to má po mně.“</p>
  </div>
</body>
</html>
