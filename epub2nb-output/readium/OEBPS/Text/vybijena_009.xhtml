<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>vybíjená-6</title>
  <link href="../Styles/vybjen_idstyles.css" rel="stylesheet" type="text/css" />
</head>

<body id="vyb-jen-" xml:lang="cs-CZ">
  <div>
    <p class="MLP-uroven2-kapitola" id="toc_marker-5">JEFF</p>

    <p class="MLP-text-bez1radku">Vlastně se v&nbsp;Evě nikdy nevyznal&nbsp;– to je jediná jistota, která mu po tom všem zbyla.</p>

    <p class="MLP-text">Kdykoli na to zkouší jít racionálně, ničeho se nedobere&nbsp;– tedy kromě pocitu, že bude-li v&nbsp;podobných úvahách ještě pár minut pokračovat, zešílí. Když člověk přemýšlí o&nbsp;ženách, měl by na veškerou racionalitu zapomenout, říká Tomovi. Tudy prostě cesta nevede. Může mu uvést desítky příkladů: Eva si stěžuje na bezzásadovost a&nbsp;populismus v&nbsp;české politice, a&nbsp;když se jí zeptá, proč tedy volila stranu, jejíž předseda je přímo exemplárním příkladem politické bezzásadovosti a&nbsp;populismu, odpoví mu, že má šmrnc, dobře se obléká a&nbsp;má hezké ruce. A&nbsp;tak dále a&nbsp;tak dále. Když o&nbsp;tom Jeff mluví, má pocit, že se zalkne.</p>

    <p class="MLP-text">„Hele, žijem v&nbsp;logicky strukturovanym světě: světadíly, státy, okresy a&nbsp;tak dále,“ vysvětluje Tomovi. „S&nbsp;tím korespondujou příslušný instituce. Ať už si o&nbsp;současný společnosti myslíš cokoliv, jedno jí upřít nemůžeš: její hierarchie je přehledná.“</p>

    <p class="MLP-text">„No řekněme.“</p>

    <p class="MLP-text">„Netvrdím pochopitelně, že všechny instituce fungujou ideálně, ale jejich struktura je přinejmenším transparentní: státní správa, kraje, místní úřady. Čirá logika. A&nbsp;teď si do tohodle systému dosaď rodinu, základní společenskou buňku,“ Jeff se hořce zasměje, „jejíž celá polovina není schopná udržet logiku ani při rozhovoru o&nbsp;filmu s&nbsp;Brucem Willisem… Nemyslíš, že je někde chyba?“</p>

    <p class="MLP-text">Tom se usmívá.</p>

    <p class="MLP-text">„Vzpomeň si na Kláru,“ říká Jeff. „Co je to manželství? Upřímně ji miluješ&nbsp;– a&nbsp;zároveň ji po každý její druhý větě stejně upřímně toužíš zabít. Tohle je manželství. Proto před ní unikáš. Proto chodíš každý úterý večer na volejbal a&nbsp;ve čtvrtek na sálovej fotbálek. Proto jezdíš každej víkend na lyže. Proto si koupíš kolo, a&nbsp;kdykoli je to jen trochu možný, vyrážíš od ní pryč, co nejdál.“</p>

    <p class="MLP-text">„Myslel jsem, že jste jezdívali společně?“</p>

    <p class="MLP-text">Jeff zavrtí hlavou.</p>

    <p class="MLP-text">„Že jsem ji občas bral s&nbsp;sebou, na principu těch útěků nic nemění. Když za mnou mlčky šlapala, nebyla to vlastně ona&nbsp;– jestli mi rozumíš?“</p>

    <p class="MLP-text">Tom po nějaké době přikývne.</p>

    <p class="MLP-text">„V&nbsp;podstatě jde o&nbsp;to je umlčet,“ dodá vážně Jeff.</p>
  </div>
</body>
</html>
