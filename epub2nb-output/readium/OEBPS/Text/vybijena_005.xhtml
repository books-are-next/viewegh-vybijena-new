<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>vybíjená-2</title>
  <link href="../Styles/vybjen_idstyles.css" rel="stylesheet" type="text/css" />
</head>

<body id="vyb-jen-" xml:lang="cs-CZ">
  <div>
    <p class="MLP-uroven2-kapitola" id="toc_marker-1">TOM</p>

    <p class="MLP-text-bez1radku">Je-li člověku dvacet, společné bydlení se dvěma vrstevníky může být docela fajn; v&nbsp;jednačtyřiceti to už není legrace.</p>

    <p class="MLP-text"><span>Občas vás uprostřed noci probudí počínající kocovina a&nbsp;žízeň, takže vstanete a&nbsp;jdete se napít chlorované vody z&nbsp;kohoutku, protože je úplně zbytečné pokoušet se v&nbsp;lednici objevit vaše pivo nebo minerálku. Jste líní hledat potmě pantofle, takže na bosých chodidlech, jak jste chmurně předpokládali, cítíte ztvrdlé drobky chleba, paprikové chipsy, Skippyho ostříhané nehty, rozšlapané olivy v&nbsp;česnekovém nálevu a&nbsp;bůhvíco ještě. V&nbsp;příští chvíli uklouznete po rozházených prospektech Eurotelu. Skippy si třikrát ročně kupuje nový mobil­ní telefon, každý měsíc mění zvolený tarif a&nbsp;neustále počítá volné minuty, přestože víceméně nemá, komu by zavolal. Stejně jako já&nbsp;– volných minut máme oba na rozdávání. Z&nbsp;</span><span class="MLP-znak-kurziva-11b">Jedničky</span> <span>i&nbsp;z&nbsp;</span><span class="MLP-znak-kurziva-11b">Trojky</span> <span>je slyšet chrápání obou spolubydlících a&nbsp;z&nbsp;korkové nástěnky na zdi v&nbsp;předsíni vystupuje ze tmy bílá čtvrtka s&nbsp;posledním marným pokusem o&nbsp;měsíční rozdělení úklidu. Tiše otevřete dveře do koupelny, po hmatu našátráte gumovou vagínu, kterou Skippy o&nbsp;jednom deštivém víkendu před dvěma lety nainstaloval na zeď místo vypínače, stisknete víčka k&nbsp;sobě a&nbsp;rozsvítíte. Potom oči pomalu otevřete: na neuvěřitelně špinavém umývadle leží tři holicí strojky. Zrcadlo nad ním je zacákané tolika druhy zubní pasty, že začíná připomínat nevydařenou abstraktní malbu. Pustíte vodu, necháváte ji odtéct a&nbsp;pozorujete svoje vrásky pod očima i&nbsp;na čele. Posloucháte, jak voda mizí ve výlevce: v&nbsp;tichu nočního bytu vám ten zvuk připadá jakoby významnější než ve dne. Jako by obsahoval nějaký zakódovaný vzkaz&nbsp;– vzkaz pro vás:</span> <span class="MLP-znak-kurziva-11b">Za moc to nestojí, co, kámo? A&nbsp;bude hůř.</span></p>

    <p class="MLP-text">Ani vás to moc nepřekvapí. Možná dokonce lehce přikývnete hlavou, zastavíte vodu a&nbsp;jdete si znovu lehnout. K&nbsp;sobě, do <span class="MLP-znak-kurziva-11b">Dvojky</span>.</p>
  </div>
</body>
</html>
