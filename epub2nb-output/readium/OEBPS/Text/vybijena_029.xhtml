<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>vybíjená-26</title>
  <link href="../Styles/vybjen_idstyles.css" rel="stylesheet" type="text/css" />
</head>

<body id="vyb-jen-" xml:lang="cs-CZ">
  <div>
    <p class="MLP-uroven2-kapitola" id="toc_marker-25">HUJEROVÁ</p>

    <p class="MLP-text-bez1radku">Vždycky když jdu za tátou do Bohnic, těším se na stromy v&nbsp;parku (<span class="MLP-znak-kurziva-11b">těším</span> se je asi silné slovo, ale víte, jak to myslím): stoleté lípy, jedle, smrky, javory, červené buky. Odjakživa přistupuju k&nbsp;životu zcela racionálně a&nbsp;pragmaticky, nicméně v&nbsp;tomhle případě se nemůžu zbavit dojmu, že z&nbsp;těch věkovitých stromů vyzařuje obrovský, mystický, jaksi <span class="MLP-znak-kurziva-11b">zásadní</span> mír. Rozumíte, co chci říct? Všude kolem jsou pavilóny plné šílenců, psychopatů, umírajících alkoholiků, unavených sester a&nbsp;nervózních návštěv, ale ty stromy přesto zachovávají naprostý klid. Vzpřímeně stojí, korunami probleskuje slunce, vítr šumí mezi lístečky&nbsp;– a&nbsp;člověk má skoro pocit, že se tu žádné tragédie neodehrávají. Lidé umírají, protože přišel jejich čas. Jinak to nebude. Tátův nepříliš šťastný život se zkrátka naplnil a&nbsp;já, jeho dcera, jsem tady s&nbsp;ním. Všechno je, jak má být. Jenomže mezitím dorazím k&nbsp;budově, kde táta už několik měsíců leží, stromy zmizí, obklopí mě holé zdi, a&nbsp;sotva otevřenými dveřmi nejbližšího pokoje zahlédnu prvního chroptícího starce, je veškerá iluze pryč. Copak nás se smrtí může smířit buk nebo javor?</p>

    <p class="MLP-text-bez1radku--12-0">Má zavřené oči, ale poznám, že nespí.</p>

    <p class="MLP-text">„Nazdar, tati,“ dotknu se jeho ruky.</p>

    <p class="MLP-text">Podívá se na mě, <span class="MLP-znak-kurziva-11b">zarostlý jako škarpa</span> (takhle to vždycky říká), v&nbsp;nose má hadičku s&nbsp;kyslíkem. Jeho radost z&nbsp;mého příchodu vypadá věrohodně. Přelétnu pohledem kapačku a&nbsp;opatrně usednu na postel. Plastový sáček s&nbsp;močí zavěšený na postranici už bude plný, takže než odejdu, musím mu ho vypustit.</p>

    <p class="MLP-text">„Chceš zvednout?“</p>

    <p class="MLP-text"><span>Přikývne. Dělá mi starost, že ještě nepromluvil. Vezmu elektrické ovládání, zlehka zmáčknu tlačítko a&nbsp;táta se za tichého bzučení</span> <span>pomalu</span> <span>přesouvá do sedu&nbsp;– je v&nbsp;tom cosi groteskního, ale nedělám to ráda, nikdy nemohu najít tu správnou polohu.</span></p>

    <p class="MLP-text">„Dobrý?“ ptám se.</p>

    <p class="MLP-text">Otec se tváří nespokojeně.</p>

    <p class="MLP-text">„Níž?“</p>

    <p class="MLP-text">Opět jen přikývne. Spustím ho sotva o&nbsp;dva centimetry, avšak on zkřiví obličej.</p>

    <p class="MLP-text">„Moc?“</p>

    <p class="MLP-text">Přitaká očima. Najednou mi to dojde: žádná <span class="MLP-znak-kurziva-11b">dobrá</span> poloha pro umírající neexistuje. Když umíráte, nikdo, ani vaše dcera, vám žádnou <span class="MLP-znak-kurziva-11b">optimální</span> polohu najít nemůže.</p>

    <p class="MLP-text">Vrátím ho do původní pozice a&nbsp;on sykne. Někdy má skutečné bolesti, jindy trochu přehrává; problém je, že to neumím rozlišit. Přemýšlím, o&nbsp;čem mu budu vyprávět nejdřív.</p>

    <p class="MLP-text">„Tak jestlipak víš, komu jsem včera zařizovala byt?“ říkám vypočítavě a&nbsp;jmenuji manažera známé banky.</p>

    <p class="MLP-text">Táta podle očekávání reaguje přemrštěně: uchopí mou ruku, stiskne ji a&nbsp;pohladí mě po obou tvářích. Proboha, tati, říkám si v&nbsp;duchu, vždyť jsem tomu člověku jenom pomáhala vybírat záclony… Táta zašátrá po kelímku na stolku, aby si nasadil protézu. Otec někoho, kdo zařizuje byty manažerům největších bank v&nbsp;této zemi, přece nemůže být bez zubů.</p>

    <p class="MLP-text">„Měl by sis ty zuby trochu vypucovat,“ doporučím mu.</p>

    <p class="MLP-text">Mávne rukou.</p>

    <p class="MLP-text">„Už to s&nbsp;nima nějak doklepu,“ říká. „Tak co pan generální, povídej. Počítám, že ten toho v&nbsp;životě autobusem asi moc nenajezdil, co?“</p>

    <p class="MLP-text">Můj manažer během pár vteřin dramaticky povýšil, ale nechávám to být. Velmi zjednodušeně tátovi popíšu svůj návrh daného interiéru; obraty jako <span class="MLP-znak-kurziva-11b">porcelánový dávkovač na tekuté mýdlo (design Bernard Vichet)</span> nebo <span class="MLP-znak-kurziva-11b">rozkládací třímístná pohovka Rolf Benz</span> <span class="MLP-znak-kurziva-11b">s&nbsp;ocelovým roštem a&nbsp;celosnímatelným potahem v&nbsp;kategoriích látka, kůže, alcantra</span> samozřejmě ze svého líčení vypouštím.</p>

    <p class="MLP-text">„Neblbni mi hlavu,“ řekl by mi nejspíš táta. „Postel bude vždycky jenom postel.“</p>

    <p class="MLP-text">Raději mu vyprávím, že mi <span class="MLP-znak-kurziva-11b">ředitel</span> s&nbsp;manželkou udělali kafe a&nbsp;že mi nalili hned dvě sklenky <span class="MLP-znak-kurziva-11b">sedmihvězdičkového</span> koňaku.</p>

    <p class="MLP-text">„Dala sis říct, co?“ usmívá se triumfálně tátova protéza.</p>

    <p class="MLP-text">Mám radost za něj, a&nbsp;snad proto se přestanu kontrolovat: zatvářím se provinile jako (ošklivá) holčička a&nbsp;vypláznu mlsně jazyk. Táta na moment odvrátí zrak&nbsp;– tenhle pohled je zřejmě moc i&nbsp;na něj. Je tu horko, takže se bezpochyby celá lesknu. Lidská pokožka je šunt, napadne mě. Jako materiál je to sotva třetí jakost&nbsp;– dva kazy na centimetr čtvereční. Matný chrom, kartáčovaná nerez nebo kvalitní plast, to je jiná písnička. Nebo ta zmíněná alcantra: má ty nejlepší vlastnosti kůže, od broušené kůže je k&nbsp;nerozeznání, a&nbsp;teflonová úprava navíc zabraňuje špinění. Kdybych měla místo pokožky alcantru, ani bych se nemusela sprchovat. Vždycky bych si jenom přidala teflon. Táta usíná.</p>

    <p class="MLP-text-bez1radku--12-0">Odmaturovala jsem s&nbsp;vyznamenáním (klišé nevzhledné brýlaté premiantky jsem po celé čtyři roky gymnaziálního studia naplňovala jaksi beze zbytku). Táta bůhvíproč chtěl, abych šla studovat na <span class="MLP-znak-kurziva-11b">zvěrolékařku</span>, ale já jsem se k&nbsp;tomu postavila realisticky: doma se denně pozoruji v&nbsp;zrcadle, tak snad alespoň <span class="MLP-znak-kurziva-11b">v&nbsp;práci</span> bych se pro změnu mohla dívat na něco hezkého, říkala jsem si. Povolání jako zubařka nebo veterinářka tím pádem z&nbsp;výběru automaticky vypadla. Mám se snad po zbytek života dívat skotu do prdele?</p>

    <p class="MLP-text">Tátovi jsem oznámila, že budu bytovou návrhářkou.</p>

    <p class="MLP-text">„A&nbsp;co jako chceš navrhovat?“ zlobil se. „Abych si pěkně zařídil byt, na to nepotřebuju žádný návrháře. Dám tam stůl, pár židlí, koberec a&nbsp;je to. Jakýpak návrhy… Postel bude vždycky jenom postel.“</p>

    <p class="MLP-text">Návrháře nepotřeboval táta ani na to, aby si <span class="MLP-znak-kurziva-11b">pěkně zařídil</span> autobus: na palubní desku přilepil kus vínového koberce (jakási na pohled i&nbsp;na omak nesnesitelná umělotina s&nbsp;vysokým vlasem), k&nbsp;němu <span class="MLP-znak-kurziva-11b">přišrouboval</span> gumového pejska s&nbsp;hlavou na pohyblivém kloubu a&nbsp;korunovační klenoty ze zlatého plastu a&nbsp;nad čelní sklo zavěsil barevné vlaječky se znaky všech měst, která s&nbsp;autobusem navštívil. A&nbsp;bylo to.</p>

    <p class="MLP-text">Vystudovala jsem VŠUP, odpromovala (s vyznamenáním, jak jinak) a&nbsp;měsíc nato vyhrála hned první konkurz, do kterého jsem se přihlásila. Táta byl v&nbsp;šoku&nbsp;– ale mě to zase tolik nepřekvapilo. Odmítnuté uchazečky o&nbsp;dané místo design pět let pouze <span class="MLP-znak-kurziva-11b">studovaly</span>, zatímco já jsem o&nbsp;kráse, symetrii, vyváženosti, proporcích a&nbsp;tak dále přemýšlela od dětství šestnáct hodin denně&nbsp;– a&nbsp;zbylých osm se mi o&nbsp;tom zdálo. Mě nemohl nikdo porazit. Těsně před konkurzem jsem si navíc dala v&nbsp;rychlém sledu dva panáky&nbsp;– a&nbsp;úplně jsem ty pohledné střízlivé chuděrky převálcovala.</p>
  </div>
</body>
</html>
