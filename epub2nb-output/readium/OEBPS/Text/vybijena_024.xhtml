<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>vybíjená-21</title>
  <link href="../Styles/vybjen_idstyles.css" rel="stylesheet" type="text/css" />
</head>

<body id="vyb-jen-" xml:lang="cs-CZ">
  <div>
    <p class="MLP-uroven2-kapitola" id="toc_marker-20">TOM</p>

    <p class="MLP-text-bez1radku">Od začátku třetího ročníku, prakticky celý podzim, mluvíme s&nbsp;Jeffem o&nbsp;tom, že tentokrát s&nbsp;sebou na hory o&nbsp;vánočních prázdninách už <span class="MLP-znak-kurziva-11b">opravdu</span> vezmeme holky: Evu a&nbsp;Zuzanu.</p>

    <p class="MLP-text">„Blázníš?“ říká Zuzana, když jí to navrhnu.</p>

    <p class="MLP-text">Chápu ji: stejně jako Jeff s&nbsp;Evou jsme se ani my dva zatím nedostali dál než k&nbsp;troše mazlení a&nbsp;několika polibkům&nbsp;– a&nbsp;teď jí rovnou nabízím šest nocí na chatě v&nbsp;Krkonoších.</p>

    <p class="MLP-text">„<span class="MLP-znak-kurziva-11b">Sním</span>, to je rozdíl. Šílenci, zamilovaní a&nbsp;básníci jsou jeden přelud od hlavy až k&nbsp;patě.“</p>

    <p class="MLP-text">Dívá se na mě s&nbsp;jistým zájmem. Nejsem tak pohledný jako Jeff, idol většiny dívek ve třídě, ale zato jsem <span class="MLP-znak-kurziva-11b">chytrej a&nbsp;citlivej kluk</span>&nbsp;– jak to za všechny vyjádřila Hujerová. Budiž popravdě řečeno, že této lichotivé pověsti se těším díky pouhým třem knihám: <span class="MLP-znak-kurziva-11b">zakázané</span> biografii Masaryka od profesora Machovce, kterou jsem čirou náhodou objevil v&nbsp;knihovně rodičů, malému výboru z&nbsp;Shakespearových veršů a&nbsp;útlé antologii české milostné lyriky s&nbsp;názvem <span class="MLP-znak-kurziva-11b">Mým snem jsi prošla</span> (posledně jmenovaný svazeček znám prakticky nazpaměť).</p>

    <p class="MLP-text">„Sen je to hezkej,“ praví Zuzana smutně, „jenomže mě naši nepustěj. A&nbsp;Evu už vůbec ne.“</p>

    <p class="MLP-text">Tím to celé skončí, dál na ni nenaléhám. Jeff u&nbsp;Evy dopadne stejně; je naštvaný a&nbsp;zklamaný, ale já cítím spíše úlevu.</p>

    <p class="MLP-text">Takže jedeme sami.</p>

    <p class="MLP-text">Hned po příjezdu zjišťujeme, že kamna špatně táhnou; z&nbsp;vedlejšího pokoje se navíc každý večer a&nbsp;občas i&nbsp;ráno ozývají nezaměnitelné zvuky kopulace (onu dvojici za celý týden ani jednou nespatříme).</p>

    <p class="MLP-text">V&nbsp;úvodu silvestrovské noci poněkud překotně vypijeme láhev maďarského červeného vína Egri Bikaver. Vypotácíme se před chatu a&nbsp;na příjezdové cestě se pokoušíme postavit sněhuláka s&nbsp;obrovským penisem; naštěstí je tu příliš mnoho posypové škváry a&nbsp;třísek z&nbsp;naštípaného dřeva, takže ten pubertální nápad musíme po chvíli vzdát. Do studeného a&nbsp;zakouřeného pokoje se nám vrátit nechce, a&nbsp;tak se vydáme lesem vzhůru na Žalý. Za celou cestu nepotkáme ani živáčka. Noc není nijak mrazivá, je kolem nuly a&nbsp;mokrý sníh co chvíli nehlučně padá z&nbsp;větví. Mezi černými špičkami smrků prosvítá měsíc. Jdeme bok po boku a&nbsp;místy se boříme až ke kolenům; chůze je natolik namáhavá, že úplně vystřízlivíme.</p>

    <p class="MLP-text">„Mým snem jsi prošla, jako zjevení / alejí tmavou v&nbsp;půlnoci jde tiše. / A&nbsp;skoupý vínek černé zeleni, / jenž celovat chtěl čelo tvé i&nbsp;vlas, / již vadne, chřadne, hořkou vůní dýše,“ recituji pomalu, slavnostně.</p>

    <p class="MLP-text">„A&nbsp;dál?“ zeptá se Jeff. „Nebo to je konec?“</p>

    <p class="MLP-text">Zavrtím hlavou, šetřím dech. Zastavíme se.</p>

    <p class="MLP-text">„A&nbsp;neznám ani jméno tvé. Tvůj hlas / a&nbsp;rytmus kroků v&nbsp;mojich smyslech dřímá. / A&nbsp;reflex tvojich očí radostných / mi dává zapomenout, že je zima, / že na stromech a&nbsp;v&nbsp;duši leží sníh.“</p>

    <p class="MLP-text">Jeff vážně pokývá hlavou.</p>

    <p class="MLP-text">„Zejtra zavoláme jejím rodičům,“ říká po chvíli rezolutně.</p>

    <p class="MLP-text-bez1radku--12-0">Na Nový rok se oteplí ještě víc a&nbsp;po rozbité asfaltce, kterou scházíme dolů do vsi, se valí voda. Před telefonní budkou zůstávám stát, ale Jeff podrží dveře a&nbsp;naznačí mi, abych vlezl dovnitř. Zatímco si sundává rukavice a&nbsp;čepici, podívám se na hodinky.</p>

    <p class="MLP-text">„Husák má akorát projev,“ říkám.</p>

    <p class="MLP-text">Je tu málo místa, tlačíme se jeden na druhého.</p>

    <p class="MLP-text">„Pochybuju, že by se dívali na Husáka.“</p>

    <p class="MLP-text">„A&nbsp;co když obědvaj?“</p>

    <p class="MLP-text">Jeff se jen ušklíbne, zdvihne sluchátko, vhodí do automatu připravené mince a&nbsp;vytočí číslo&nbsp;– k&nbsp;mému zklamání je zná zpaměti. Uhne ramenem a&nbsp;umístí sluchátko doprostřed mezi naše hlavy. Cítím jeho dech.</p>

    <p class="MLP-text">„Šálková, prosím?“</p>

    <p class="MLP-text">Je to matka, avšak podobnost s&nbsp;tím mladším, mně tolik drahým hlasem je tak nápadná, až mi to sevře vnitřnosti. Jeff pozdraví a&nbsp;celým jménem se představí.</p>

    <p class="MLP-text">„Ahoj, Jeffe. Eva bohužel lítá někde venku.“</p>

    <p class="MLP-text">Zní to přátelsky, téměř vesele. Okamžitě si představím Evinu tvář, orámovanou důvěrně známou bílou šálou a&nbsp;kulichem téže barvy.</p>

    <p class="MLP-text">„To nevadí. Chtěl jsem vám, paní Šálková, a&nbsp;samozřejmě i&nbsp;vašemu manželovi popřát všechno nejlepší do nového roku,“ říká Jeff obřadně.</p>

    <p class="MLP-text">„To je od tebe hezký. Tobě taky všechno nejlepší, Jeffe.“</p>

    <p class="MLP-text">„Děkuju.“</p>

    <p class="MLP-text">„Jak se máš?“ zeptá se paní Šálková po pauze.</p>

    <p class="MLP-text">„Mám se dobře. Jsme s&nbsp;Tomem na horách. V&nbsp;Krkonoších.“</p>

    <p class="MLP-text">Chvíli se baví o&nbsp;počasí, o&nbsp;sněhu a&nbsp;o&nbsp;cenách vleků. Špinavé sklo budky se začíná zamlžovat a&nbsp;dřevěná podlážka, na které nervózně přešlapujeme, je už úplně mokrá.</p>

    <p class="MLP-text">„A&nbsp;taky jsem se vás chtěl zeptat, jestli by mohla jet Eva příští rok s&nbsp;náma?“</p>

    <p class="MLP-text">Pauza je tentokrát delší.</p>

    <p class="MLP-text">„No, to já nevím, to&nbsp;–“</p>

    <p class="MLP-text">„Ptám se vás radši takhle s&nbsp;předstihem, abyste měli s&nbsp;manželem dost času o&nbsp;tom přemýšlet.“</p>

    <p class="MLP-text">Paní Šálkové unikne krátké zasmání.</p>

    <p class="MLP-text">„Dobře, Jeffe. Ještě si o&nbsp;tom promluvíme.“</p>

    <p class="MLP-text">„Slibujete?“</p>

    <p class="MLP-text">Paní Šálková zlehka vypískne.</p>

    <p class="MLP-text">„Slibte mi to.“</p>

    <p class="MLP-text">Hlas na druhém konci zvážní.</p>

    <p class="MLP-text">„Dobře. Slibuju, Jeffe, že si o&nbsp;těch horách ještě promluvíme.“</p>

    <p class="MLP-text">„Tak děkuju a&nbsp;na shledanou.“</p>

    <p class="MLP-text">Jeff zavěsí a&nbsp;triumfálně vychází z&nbsp;budky. Podívá se na mě, přejde do klusu a&nbsp;strašlivou angličtinou začíná hlasitě zpívat <span class="MLP-znak-kurziva-11b">The Wall</span>. U&nbsp;nejbližšího stavení se zastaví, ze zasněženého okapu odlomí obrovský rampouch a&nbsp;několik minut jej nese vztyčený před sebou jako prapor své odhodlanosti.</p>
  </div>
</body>
</html>
